<div>
 Colposcopia reprezinta un examen complementar (investigatie imagistica suplimentara) a vulvei, vaginului si colului uterin care permite pe langa vizualizarea acestora, prelevarea de tesut biopsic in cazul in care sunt identificate leziuni ale epiteliului colului uterin sau ale endocolului. Mostrele de tesut vor fi examinate cu ajutorul unui microscop. 
</div>
<div>
  Colposcopia este indicata in cazul in care frotiul citovaginal (testul Papanicolau, testul PAP, examen citologic vaginal) indica prezenta unor leziuni ce necesita investigatii suplimentare sau rezultatele testului PAP sunt incerte.
</div>
<div>
  Colposcopul este un dispozitiv optic alcatuit dintr-o sursa de lumina si o lupa care mareste de 2-60 de ori, ce permite identificarea leziunilor ce nu pot fi vizibille cu ochiul liber. Colposcopul prezinta atasata o camera cu ajutorul careia sunt inregistrare imagini ale vaginului si colului. Colul este examinat intai direct, apoi dupa badijonarea cu acid acetic 3-5% (pentru a inlatura mucusul ce acopera mucoasa colului) si in cele din urma, dupa badijonarea cu solutie lugol. Aceste badijonari au rolul de a evidentia zonele cu transformari atipice, care se coloreaza diferit fata de celulele normale, fiind astfel mai usor de depistat. Din aceste leziuni se efectueaza, tot sub colposcop, biopsia tintita, care va pune diagnosticul de certitudine a leziunilor canceroase sau precanceroase.
</div>
<div>
  Indicatiile colposcopiei sunt date de prezenta factorilor de risc pentru transformarea maligna a celulelor epiteliului cervical:
  <ul class="styled">
    <li>istoric personal de leziuni preneoplazice sau de modificare neoplazica a celulelor cervicale </li>
    <li>infectiile cu HPV (human papillomavirus) si HIV </li>
    <li>citologie modificata la Testul PAP </li>
    <li>debutul precoce al vietii sexuale, inaintea varstei de 18 ani </li>
    <li>mai mult de 3 parteneri sexuali sau un partener care la randul sau a avut multipli parteneri </li>
    <li>deficiente ale sistemului imunitar</li>
    <li>fumatul </li>
    <li>utilizarea anticonceptionalelor orale pe o perioada mai mare de 5 ani.</li>
  </ul>
</div>
<div>
  Colposcopia:
  <ul class="styled">
    <li>poate evidentia existenta unor arii de modificari celulare cervicale atunci cand rezultatele testului PAP sugereaza necesitatea unei investigari suplimentare. Colposcopia indica cand, unde si cum trebuie efectuata o biopsie(orientarea biopsiei spre regiunea de maxima suspiciune - biopsie tintita) </li>
    <li>permite cercetarea atenta a leziunilor de la nivelul vaginului si colului </li>
    <li>permite monitorizarea evolutiei sub tratament a leziunilor depistate la o colposcopie anterioara la nivelul vaginului si colului.</li>
  </ul>
</div>