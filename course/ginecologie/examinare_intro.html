<div>Ce prezintă frotiul citologic (testul Papanicolau)?  </div>
<div>Frotiul citologic (sin: <span class="italic">frotiul
  Papanicolau, frotiul de col uterin, frotiul
  oncocitologic, testul Papanicolau, Pap-test</span>)
  este o analiză ginecologică simplă, ieftină şi foarte
  precisă, care permite estimarea stării
  ţesuturilor colului uterin.
</div>
<div>
  Scopul principal al frotiului citologic constă în detectarea celulelor atipice (anormale) care, în viitor, ar putea da naştere unei tumori maligne. Frotiul citologic este o procedură nedureroasă şi inofensivă.
</div>

<div class="underline parag">
  În care cazuri este necesară efectuarea testului citologic?  
</div>
<div>
  Frotiul citologic este cea mai simplă şi accesibilă metodă de diagnostic al cancerului de col uterin şi al leziunilor precanceroase (displazia colului uterin).
</div>
<div class="info_green parag">
  Dacă v-au prescris această analiză, nu intraţi în panică! Acest lucru nu înseamnă că aveţi cancer, sau că medicul vă suspectează cancer. Dimpotrivă, citologia Papanicolau, realizată regulat, reduce riscul dezvoltării cancerului colului uterin.
</div>