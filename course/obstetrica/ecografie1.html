

<p class="parag">Primul trimestru de sarcina este format din primele 13 saptamani de sarcina,
calculate incepand cu prima zi a ultimului ciclu menstrual. In timpul primului
trimestru de sarcina vei face mai multe teste si analize medicale pentru stabilirea
starii tale de sanatate, dar si pentru a afla daca bebelusul tau se dezvolta normal.
Una dintre cele mai importante teste in aceasta perioada este ecografia. Prima
ecografie se efectueaza in primul trimestru de sarcina, intre saptamanile 11 si 14 si
se urmareste diagnosticarea vitalitatii embrionului, stabilirea pozitionarii intrauterine
a fatului (fiind exclus astfel riscul unei sarcini extrauterine/ectopice), se asculta
bataile cordului fetal, se calculeaza varsta gestationala (sau varsta fatului, foarte
utila in stabilirea datei probabile a nasterii) si se determina evolutia sarcinii.
Tot cu ajutorul acestei prime ecografii este posibila si detectarea unei sarcini
multiple. De asemenea, ecografia realizata in primul trimestru de sarcina este foarte
importanta pentru estimarea riscului de prezenta a defectelor cromozomiale (de exemplu
sindromul Down) si identificarea malformatiilor congenitale care afecteaza creierul
sau maduva spinarii (de exemplu, spina bifida).</p>