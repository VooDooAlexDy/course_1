

<p class="parag">Al doilea trimestru al sarcinii cuprinde saptamanile 14-27 si este perioada in care,
in general, se fac doua ecografii. In trimestrul al doilea ecografia fetala este realizata
pentru a verifica varsta fatului (varsta gestationala), pentru aprecierea dimensiunii
si a pozitiei fatului, a placentei si a fluidului amniotic si pentru a determina pozitia
fatului, cordonului ombilical si a placentei in timpul procedurilor gen amniocenteza sau
a recoltarii de sange din cordonul ombilical. De asemenea, tot in trimestrul al treilea
al sarcinii este posibila detectarea cu ajutorul ecografului a unei malformatii
congenitale, ca de exemplu defectul de tub neural (spina bifida) sau al afectiunilor
cardiace. Intre saptamanile a 15-a si a 18-a iti poti vedea bebelusul pentru a doua oara.
In acest moment, este recomandat ca, in aceeasi zi in care iti faci ecografia, sa ti se
recolteze si sange pentru triplu test, care poate descoperi eventuale anomalii.
Informatiile de la analiza de sange si de la ecografie se coreleaza si poti sa afli care
e starea bebelusului. Ecografia realizata in al doilea trimestru este importanta si
pentru controlul inaltimii fatului, al greutatii, al miscarilor si al batailor inimii
bebelusului. Ea permite, de asemenea, sa se verifice daca evolutia sa este normala sau nu.
Intre saptamanile a 18-a si a 24-a urmeaza ecografia morfofetala. Aceasta este cea mai
minutioasa dintre ecografiile pe care i le faci bebelusului. Fiecare particica din trupul
bebelusului este vizualizata si masurata. Acum, deja fatul este complet format si pot fi
detectate eventualele anomalii. De asemenea, tot acum vei putea sti sigur, in cazul in
care vei dori acest lucru, daca bebelusul din burtica este fetita sau baietel.</p>