
<p class="parag">Biopsia coriala - prelevarea celulelor coriale viloase sau punctia
trofoblastica- se realizeaza prin recoltarea unor mici mostre din celulele placentei.
Prezinta avantajul de a putea fi realizata precoce, inca din primul trimestru, de obicei,
intre saptamanile 10- 13. Colectarea mostrelor de celule corionice viloase se realizeaza
prin introducerea in uter transvaginal a unui dispozitiv special sau prin biopsie
transabdominala (introducerea unui ac in uter sub control ecografic). Acest test este util
in diagnosticul multor boli mostenite genetic ca hemofilia si siclemia sau a defectelor
cromozomiale cum ar fi sindromul Down. Prezinta dezavantajul de a nu putea diagnostica
defectele de tub neural.</p>
<p class="parag">Amniocenteza este un test diagnostic utilizat pentru depistarea multor
anomalii genetice; se realizeaza prin examinarea celulelor fetale din lichidul amniotic
(lichidul in care sta fatul). Lichidul amniotic este colectat prin introducerea
transabdominala a unui ac. Varsta optima la care se poate efectua amniocenteza este
trimestrul al doilea de sarcina, de obicei, intre saptamanile 15-18. Pe langa diagosticul
unor anomalii genetice, amniocenteza depisteaza defactele de tub neural (spina bifida). 
In anumite situatii, in primul trimestru de sarcina, testele de screening trebuie
combinate pentru a se pune diagnosticul prenatal al sindromului Down. Testele de screening
coroborate masoara grosimea spatiului translucid din spatele gatului fatului (pliul nucal),
a nivelului beta-HCG si a unei proteinei plasmatice numita proteina-A asociata sarcinii.
Acuratetea testelor de monitorizare nu este mare aparand adesea rezultate fals pozitive
sau negative.
</p>